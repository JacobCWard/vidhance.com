---
title: "Examensarbete inom video mjukvara och redigerings-algoritmer (20v)"
date: 2015-07-21
weight: 170
ischildpage: "true"
showsummary: "true"
menu:
  main:
    name: "Examensarbete: algoritmer"
    parent: "Careers"
    weight: 70
---
Vi letar efter examensstudenter inom mjukvaruutveckling med tidigare erfarenhet av programmering och gärna inom bildanalys och algoritmer. Vi uppskattar flexibla, självdrivna och mångkunniga studenter med bra social och kommunikativ förmåga som trivs i ett företag med entreprenörskultur.<!--more-->

# Projektbeskrivning

Smartphones används mer än någonsin till att fotografera och spela in video. Men samtidigt som kvaliteten av fotografier ökar så händer det inte mycket med förbättring av kvaliteten för video. Telefonens kamera är dock ett bra mätverktyg och med en inspelad video som data kan man utläsa rörelsemönster i kameran och använda dom för att räkna ut användarens syfte med videoklippet.

<figure><img src="/careers/masterThesisVideoSW/autocut.svg" style="width:100%;"></img></figure><center>Figure: Example of video with sequences of different qualities</center>

Bilden ovan illustrerar hur upplevelsen av en video blir sämre när delar av videon är av dålig kvalité. Vi siktar på att validera en video helt automatiskt, dela upp den i meningsfulla scener och föreslå en uppdelning av videon där delar med låg kvalité slängs bort.

Detta examensarbete kommer att ta våran nuvarande forskning vidare genom att använda data om rörelsemönster och ta fram heuristiska metoder för att automatiskt föreslå segmentering av ett inspelat videoklipp ett kort ögonblick efter inspelningen är avslutad.

# Arbetsbeskrivning:

Examensarbetet ska bygga på Imints nuvarande tekniker för beräkning av rörelse och pågående forskning som handlar om kartläggning av mätvärden för rörelsemönster. Projektet ska resultera i en algoritmisk modell för automatisk segmentering av videoklipp från en handhållen kamera i rörelse. En förundersökning på aktuell forskning för problemdomänen bör göras.

Arbetet ska också innefatta att bygga upp en databas av autentiska videoklipp från smartphone-användare. Datasetet ska användas för att analysera vilka parametrar från metadatan som passar bäst för en implementation av en algoritm. Vi tror också att proffessionell video ska studeras med samma model för att identifiera tummregler i filmtillverkning.

Projektet ska avslutas med en implementation av en prototyp som tar en videofil som in parameter och föreslår tidpunkter för klippning av videon som ut parameter.

# Kvalifikationer:

Detta är kraven för detta examensarbete:

- Erfarenhet av C#, Java eller C
- God förståelse av signalbehandling och den underliggande matematiken
- Erfarenhet av modeleringsmetoder för algoritmer

Ibland erbjuder Imint en permanent plats på företaget efter ett lyckat examensarbete. Nedan är områden som är av generellt intresse för Imint:

- Grundläggande kunskap om OpenGL eller DirectX och videobearbetning
- Gärna erfarenhet inom apputveckling till mobiltelefoner eller utveckling av användargränssnitt

# Villkor:

Examensarbetet ska utföras i Imints lokaler under normal arbetstid.

Examensstudenterna kommer att skriva på ett avtal med Imint som innefattar sekretess och immaterialrätt. Det kommer också innefatta en fortsatt anställning hos Imint när examensarbetet är avslutat.

Examensarbetet ger ingen ersättning under tiden det utförs men ett lyckat och slutfört examensarbete ger en bonus på 25 000 Kr (innan skatt).

# Processen:

Vi förväntar oss att examenarbetet ska vara avslutat våren 2016

Vi ber i första hand kandidater att använda vårt [webformulär](/careers/jobApplication/) vid ansökningar. Vi ber också att frågor om tjänsten eller rekryteringsprocessen i första hand ställs per email till [careers@imint.se](mailto:careers@imint.se), eftersom rekryterande chefer ofta är på resande fot i andra tidszoner.

Vi ser fram emot din ansökan.
